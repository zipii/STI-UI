{{ BEGIN FAQ NAVIGATION }}
{{ BEGIN NAVIGATION }}
{: .navigation__sections}
- [SIŲSTI ŽINUTĘ](../#send-a-message)
- [INFORMACIJA](../#info)
- [D.U.K.](#)
{{ END NAVIGATION }}
{{ END FAQ NAVIGATION }}

{{ BEGIN FAQ }}
# Dažniausiai užduodami klausimai

## Tinklo neutralumas

- [Ką reiškia tinklo neutralumas?](#what-is-net-neutrality){: data-scroll="true"}
- [Kokią įtaką daro tinklo neutralumas man ir mano gyvenimui?](#how-does-net-neutrality-influence-me-and-my-life){: data-scroll="true"}
- [Kaip mes iki to priėjome? Kas atsitiko ES?](#how-did-we-end-up-here-what-happened-in-the-eu){: data-scroll="true"}
- [Kas dalyvauja debatuose Europoje ?](#who-is-involved-in-the-debate-in-europe){: data-scroll="true"}
- [Kas remia SaveTheInternet.eu?](#who-is-behind-savetheinterneteu){: data-scroll="true"}

## Specializuotos paslaugos
- [Kas yra specializuotos paslaugos?](#what-are-specialised-services){: data-scroll="true"}
- [Kokios paslaugos nėra specializuotos paslaugos?](#what-are-examples-of-services-that-are-not-specialised-services){: data-scroll="true"}
- [Kokios yra specializuotųjų paslaugų taisyklės ES teisėje?](#what-safeguards-are-in-eu-law-to-deal-with-specialised-services){: data-scroll="true"}
- [Ką reikia padaryti, norint sugriežtinti specializuotų paslaugų taisykles, ir kodėl tai yra svarbu?](#what-is-required-to-strengthen-the-safeguards-on-specialised-services-and-why-is-this-important){: data-scroll="true"}

## Duomenų srauto valdymas
- [Kas yra duomenų srauto valdymas?](#what-is-traffic-management){: data-scroll="true"}
- [Kodėl mane turėtų dominti duomenų srauto valdymas?](#why-should-i-care-about-traffic-management){: data-scroll="true"}
- [Ar reikėtų interneto  tiekėjams neleisti valdyti savo tinklus?](#shouldnt-internet-providers-be-allowed-to-manage-their-networks){: data-scroll="true"}
- [Koks yra SaveTheInternet.eu tikslas dėl duomenų srauto valdymo?](#what-is-the-goal-of-savetheinterneteu-when-it-comes-to-traffic-management){: data-scroll="true"}
- [Kokiomis aplinkybėmis interneto  tiekėjas gali valdyti savo tinklą?](#when-can-a-provider-start-managing-its-network){: data-scroll="true"}

## Nulinis reitingas
- [Ką reiškia nulinis reitingas?](#what-is-zero-rating){: data-scroll="true"}
- [Kodėl nulinis reitingas yra problemiškas?](#why-is-zero-rating-a-problem){: data-scroll="true"}
- [Ar aš iš tikrųjų gausiu ką nors už dyka, jei naudosiu nulinio reitingo tarifą ?](#am-i-really-getting-something-for-free-when-i-use-a-zero-rating-programme){: data-scroll="true"}
- [Kaip nulinis reitingas gali atsiliepti interneto paslaugų tiekėjams ir interneto įvairovei ?](#how-can-zero-rating-affect-providers-of-online-services-and-the-diversity-of-the-internet-ecosystem){: data-scroll="true"}
- [Koks yra SaveTheInternet.eu tikslas dėl nulinio reitingo?](#what-is-the-goal-of-the-savetheinterneteu-campaign-when-it-comes-to-zero-rating){: data-scroll="true"}

## Skaidrumas
- [Kokios naudos galime tikėtis iš naujųjų tinklo neutralumo taisyklių?](#what-benefits-can-we-expect-with-the-new-net-neutrality-rules){: data-scroll="true"}
- [Kokio pobūdžio skaidrumo galima tikėtis iš taisyklių?](#what-type-of-transparency-can-be-expected-with-the-new-rules){: data-scroll="true"}

## Kiti klausimai
- [Kaip atrodo tinklo neutralumas kitose pasaulio šalyse?](#how-is-net-neutrality-dealt-with-in-other-parts-of-the-world){: data-scroll="true"}
- [Kaip aš galėčiau padėti?](#how-can-i-help-you){: data-scroll="true"}

# Tinklo neutralumas

## Ką reiškia tinklo neutralumas? {#what-is-net-neutrality}

Tinklo neutralumas yra toks principas, kai interneto tiekėjai privalo vienodai gerai perduoti visus duomenis, nepriklausomai nuo jų kilmės, tikslo ar duomenų tipo. Tai reiškia, kad tinklo neutralumas draudžia interneto tiekėjams blokuoti turinį arba suteikti žemesnį prioritetą turiniui, taikomosioms programoms arba paslaugoms.

Tinklo neutralumas užtikrina tavo laisvę gauti tinklo informaciją arba ją skleisti. Šis principas egzistuoja nuo pat interneto pradžios ir užtikrina tinklo atvirumą, inovacijas, konkurencingumą ir įvairovę.


## Kokią įtaką daro tinklo neutralumas man ir mano gyvenimui? {#how-does-net-neutrality-influence-me-and-my-life}

Jei nebūtų tinklo neutralumo, internetas atrodytų taip:

1.    Tu mokėtum daugiau už mažesnį interneto duomenų kiekį, ir tavo interneto tiekėjas taptų vartininku, kuris atsistotų tarp tavęs ir tavo pageidaujamų interneto paslaugų bei taikomųjų programų.

2.    Nauji, patrauklūs tinklapiai ir išradimai nebūtų taip greitai ir lengvai pasiekiami kaip didieji, jau įsitvirtinę JAV tinklapiai – galbūt jie pakankamai ilgai neišgyventų, kad patys taptų populiarūs.

3.    Ekonomika ir visų pirma startuoliai dėl to nukentėtų. Naudodamiesi tinklo neutralumu mes galime išrasti visas naujas paslaugas, neklausdami leidimo, nuo pat pradžių naudotis globalia, sąžininga infrastruktūra ir tokiu būdu iš to turėti naudos. Jei mes prarasime šią laisvę, tai mes kartu prarasime svarbiausias skaitmeninės ekonomikos milžiniškos sėkmės dalis, mūsų kaip vartotojų pasirinkimo laisvę ir mūsų kaip piliečių komunikavimo laisvę.

4.    Internetas taptų lėtesnis. Tyrimai parodė: jei interneto tiekėjai gaus leidimą konkurencinius pranašumus parduoti tik keletui tinklapių, tai juos paskatins likusią interneto dalį padaryti lėtesnę visiems kitiems vartotojams. Net jei atsirastų tariamai pigesni tarifai, iš tiesų tai reikštų mažesnį pasirinkimą ir lėtesnius „tikro“ interneto atsisiuntimo limitus.

[Apimčių ribų daroma žala vartotojams ir inovacijai (anglų kalba)](https://www.newamerica.org/oti/artificial-scarcity/)

[Nulinio reitingo žala Nyderlandų vartotojams (anglų kalba)](http://dfmonitor.eu/downloads/Banning_zerorating_leads_to_higher_volume_caps_06022015.pdf)

[Nulinis reitingas Slovenijoje](http://blog.caf.si/2015/02/another-win-for-net-neutrality-advocates-in-slovenia-akos-issues-new-decisions-limiting-zero-rating.html)


## Kaip mes iki to priėjome? Kas atsitiko ES? {#how-did-we-end-up-here-what-happened-in-the-eu}

Šios kampanijos metu daugelis NVO jau nuo 2008 metų pasisakė už tinklo neutralumą. Debatų metu mes pastebėjome daugėjančius tinklo neutralumo principo pažeidimus internete. Kai JAV telekomunikacijų reguliuotojas FCC paskelbė internete savo pirmąsias direktyvas internetui, norėdamas apginti internetą per laidinį tinklą nuo kai kurių tinklo diskriminavimo formų, tai buvo didžiulė sėkmė. Vėliau[ kitos šalys įvedė įstatymus ir taisykles siekiant apginti tinklo neutralumą ](https://www.thisisnetneutrality.org/#map). Taip, pavyzdžiui, buvo Čilėje, Nyderlanduose, Slovėnijoje, Indijoje ir Kanadoje.

Europos Sąjungoje tokie debatai vyko labai lėtai. Mes turėjome laukti iki 2013 metų rugsėjo 11 d., kol buvo pateiktas Europos tinklo neutralumo įstatymo projektas. Šį projektą pateikė Europos Komisija.

2013 metų pasiūlyme buvo keletas probleminių landų, kurios interneto  tiekėjams sudarytų galimybes apeiti tinklo neutralumą. Pavyzdžiui, interneto tiekėjams nuostata apie „specializuotas paslaugas“ leistų siūlyti diskriminacinio pobūdžio specialią prieigą prie tinklo. Be to, šis pasiūlymas turėtų diskriminuojančius tinklo blokavimus tinklapiams, taikomosioms programoms ir įvairaus pobūdžio turiniui – tai grėsmė nuomonės laisvei ir teisinės valstybės principui.

Laimei, Europos Parlamente buvo įtemptai dirbama, kad šios spragos būtų pašalintos. Balandžio 3 dieną Parlamentas balsavo už aiškias ir privalomas tinklo neutralumo taisykles. Nors iš pradžių viskas atrodė niūrokai, Jūsų pastangos kartu su SaveTheInternet lėmė tai, kad Parlamentas priėmė tekstą, tvirtai apsaugantį tinklo neutralumą. Šį rezultatą sveikino milijonai žmonių visame pasaulyje.

Po šio etapo pergalės ES valstybių narių vyriausybių atstovai susitiko Europos Sąjungos Taryboje ir pažanga artėjo labai iš lėto – tik po vienerių metų buvo suderinta bendra pozicija. Jie sutarė dėl naujo teksto, kuris grąžino keletą ankstesnių landų ir įvedė keletą naujų. Jei Tarybos tekstas būtų perimtas, tai jis būtų sukūręs mokamas lenkimo juostas, būtų leidęs ES kainų diskriminaciją ir suteikęs interneto tiekėjams įgalinimą nelegaliai ir savavališkai blokuoti tinkle legalų turinį.

Siekiant paspartinti derybas ir pakirsti ES parlamento poziciją, institucijos (Komisija, Taryba, Parlamentas) pradėjo neformalius pokalbius vadinamajame [„trilogo“-procese](https://edri.org/files/NN_process_infographics.pdf). Naktinio posėdžio metu apie antrą valandą paryčiais buvo pasiektas politinis kompromisas tarp šių trijų institucijų. Šiame tekste yra griežtos pagrindinės taisyklės, siekiant įdiegti Europoje tinklo neutralumą. Tačiau keletas nuostatų priimtame reglamente (kuris yra geresnis nei ankstesnis Komisijos siūlymas, tačiau blogesnis nei Parlamento iš pradžių priimta pozicija) yra neaiškios ir jomis galėtų būti piktnaudžiaujama. Dėl to galėtų atsirasti landų, kurios leistų diskriminaciją internete. Vykstant balsavimui dėl antrojo skaitymo Europos Parlamente buvo bandoma įnešti daugiau aiškumo darant pakeitimus. Tačiau kadangi tas pats reglamentas nagrinėja tarptinklinio ryšio mokesčių panaikinimą mobiliajame tinkle, be to, suderintas tekstas galėjo būti pakeistas tik absoliučia balsų dauguma, nė vienas pakeitimas nebuvo priimtas. Kitaip tariant, Europos Parlamentas nusprendė, kad dabar (nacionalinės) reguliavimo institucijos užduotis būsianti priimti sprendimą dėl įstatymo teksto neaiškumų aiškinimo.


## Kas dalyvauja debatuose Europoje ? {#who-is-involved-in-the-debate-in-europe}

Šiuo metu reguliavimo institucijos yra telekomunikacijų pramonės bendrovių vykdomos stiprios lobistinės veiklos taikinys, kadangi šios bendrovės norėtų išlaikyti ir plėsti savo diskriminuojančius verslo modelius, tai pasakytina ir apie įrangos gamintojus, kurie norėtų pardavinėti savo papildomą įrangą tinklo komponentams, kurie esant tokiems verslo modeliams atlieka būtiną duomenų srauto kontrolę.

Tinklo neutralumo pusėje kaunasi visų pirma organizacijos, kurios pasisako už pilietinę visuomenę ir vartotojų teises, taip pat startuoliai, valstybinės radijo stotys, bibliotekos ir universitetai.

Tačiau svarbiausias daugumos debatų faktorius siekiant tinklo neutralumo yra viešumas **arba, kitaip tariant, tu**. Jei diskusijoje dalyvaus pakankamai žmonių, mes galime sudaryti atsvarą tinklo neutralumo priešininkų lobistams, mes galime išsakyti rimtus argumentus ir laimėti.


## Kas remia SaveTheInternet.eu? {#who-is-behind-savetheinterneteu}

SaveTheInternet yra bendra 12 Europos NVO, kurios iškėlė užduotį apginti laisves internete, kampanija. Kampanija buvo pradėta, siekiant suvesti žmones su sprendimus priimančiomis institucijomis rengiant Europos reglamentą dėl tinklo neutralumo. Visuomenei ši kampanija pristatyta 2012 metų gruodžio mėnesį 30c3 konferencijos metu. Nuo tada ji nuolat atnaujinama, siekiant stebėti įstatymų leidybos ir reguliavimo procesą.

Jei tu esi dalis organizacijos, kuri norėtų tapti šios kampanijos rėmėja, ir jei tu norėtum padėti skleisti šią kampaniją, tada prašytume su mumis susisiekti: [info@savetheinternet.eu](mailto:info@savetheinternet.eu).


# Specializuotos paslaugos {#what-are-specialised-services}


## Kas yra specializuotos paslaugos?

Specializuota paslauga yra bet kokia paslauga, kuri siūloma internetu, tačiau interneto  tiekėjas suteikia jai aukštesnę kokybę. [Reglamentas](http://eur-lex.europa.eu/legal-content/EN/TXT/?uri=CELEX:32015R2120) numato, kad bet koks šio pobūdžio optimizavimas turi būti objektyviai būtinas paslaugai, kuria naudojamasi, – negalima tiesiog taip suteikti šiai paslaugai prioriteto. Be to, interneto tiekėjas privalo užtikrinti, kad tinkle apskritai būtų užtektinai pajėgumų, kad nebūtų daroma žala bendrai interneto prieigai - šį reikalavimą turi peržiūrėti nacionalinės reguliavimo institucijos. Trumpai tariant, „specializuota paslauga“ neturi tapti diskriminuojančia „lenkimo juosta“.

Tikros specializuotos paslaugos neturi nieko bendra su internetu. Tai paslaugos, kurios galbūt naudoja tą pačią technologiją ir kartais tokią pat fizinę architektūrą, tačiau jos nėra globalaus interneto dalis, kadangi joms reikalingas kokybės lygis, kurio negali pasiūlyti internetas.


## Kokios paslaugos nėra specializuotos paslaugos? {#what-are-examples-of-services-that-are-not-specialised-services}

Specializuotos paslaugos nėra tos paslaugos, kurios galėtų būti teikiamos internetu. Problema, kuriai reikia užkirsti kelią, yra ta, kad egzistuojančios interneto paslaugos dabar klasifikuojamos kaip specializuotos paslaugos. Pavyzdžiui, pakankamai lėšų turinčios firmos galėtų išsipirkti prioritetą savo paslaugoms ir įgyti nesąžiningą pranašumą visų konkurentų atžvilgiu. Tai sumažintų konkurenciją, inovacijas ir pasirinkimo laisvę.


## Kokios yra specializuotųjų paslaugų taisyklės ES teisėje? {#what-safeguards-are-in-eu-law-to-deal-with-specialised-services}

[Reglamente](http://eur-lex.europa.eu/legal-content/EN/TXT/?uri=CELEX:32015R2120) yra penkios taisyklės, ribojančios specializuotų paslaugų plitimą:

1.    Specializuotų paslaugų negalima naudoti, siekiant apeiti duomenų srauto valdymo taisykles. Interneto  tiekėjai neturi teisės teikti prioritetą specializuotoms paslaugoms lyginant su panašiu turiniu, taikomosiomis programomis ar paslaugomis, pasiekiamais per interneto prieigos paslaugas;

2.    Specializuotų paslaugų optimizavimas turi būti privalomas reikalavimams, kurie keliami turiniui, paslaugoms arba taikomosioms programoms;

3.    Specializuotos paslaugos neturi būti naudojamos arba siūlomos kaip interneto prieigos paslaugų pakaitalas;

4.    Specializuotos paslaugos gali būti siūlomos tik tada, jei tinkle yra užtektinai pajėgumų, norint jas papildomai siūlyti prie jau pateiktos interneto prieigos paslaugos;

5.    Specializuotų paslaugų pasiūla neturi daryti žalos interneto prieigos paslaugų buvimui arba jų bendrai kokybei.


## Ką reikia padaryti, norint sugriežtinti specializuotų paslaugų taisykles, ir kodėl tai yra svarbu? {#what-is-required-to-strengthen-the-safeguards-on-specialised-services-and-why-is-this-important}

Naujas specializuotas paslaugas, prieš leidžiant jas pateikti rinkai, turi peržiūrėti reguliavimo institucijos, ar laikomasi visų penkių pirmiau minėtų taisyklių. Jei tokia peržiūra vyksta tik reaguojant į skundus, kai kuriais atvejais tai galėtų užtrukti daug metų, kol diskriminuojantys pasiūlymai bus pripažinti kaip nelegalūs ir bus pašalinti. Tai įprastinė konkurencingumui priešiškų telekomunikacijos bendrovių strategija, kuri paremta lėtu teismų ir reguliavimo institucijų veikimu ir aukšta teismo išlaidų kartele, siekiant pašalinti inovatyvius konkurentus.

Specializuotos paslaugos sukūrimas turi būti objektyviai būtinas paslaugos funkcionalumui ir netapti tik patogiu keliu įgauti pranašumų konkurentų atžvilgiu. Jei palyginama paslauga yra atvirame internete, tai nereikėtų leisti specializuotos paslaugos.


# Duomenų srauto valdymas {#what-is-traffic-management}


## Kas yra duomenų srauto valdymas?

Duomenų srauto valdymu interneto  tiekėjai gali reguliuoti savo tinkluose duomenų srautą. Tokiu būdu pasirinkti perdavimo procesai gali būti pagreitinti, o kiti sulėtinti. Pagal naująjį reglamentą šios priemonės tinkamos tik tada, jei jos skaidrios, proporcingos ir nediskriminuojančios. Duomenų srauto valdymas neturi būti tik laikina priemonė, taip pat neturi tapti nuolatine tinklo konfigūracijos dalimi. Be to, galioja bendra taisyklė, kad duomenų srauto valdymas turi būti vienodas visoms taikomosioms programoms, taip pat tik labai ribotam skaičiui situacijų duomenų srautas gali būti skirstomas kategorijomis ir šios gali būti traktuojamos nevienodai.


## Kodėl mane turėtų dominti duomenų srauto valdymas? {#why-should-i-care-about-traffic-management}

Duomenų srauto valdymas turi įtakos kasdieniam tavo interneto įspūdžiui. Jei tavo Netflix-Video kraunamas be galo, tavo telefoninis pokalbis internetu nutrūksta arba tavo interneto žaidimas nevyksta, tai to priežastis gali būti duomenų srauto valdymas, kurį atlieka tavo interneto  tiekėjas.

Jei piktnaudžiaujama ES taisyklėmis, tai tavo pasirinktos interneto paslaugos gali būti taip apribotos, kad jos tampa nebetinkamos naudoti, tuo tarpu kitos konkuruojančios paslaugos, kurioms reklamą daro tavo interneto tiekėjas, galbūt vis dar veikia.

Duomenų srauto valdymas niekada neturėtų kištis į tavo kaip galutinio vartotojo arba interneto paslaugų teikėjo laisvę. Interneto tiekėjo vaidmuo – taip administruoti tinklą visų paslaugų labui, kaip tik įmanoma, – o ne priiminėti sprendimus dėl turinio, paslaugų arba taikomųjų programų, kurias norėtum pasiekti internete, svarbos, vientisumo ir teisėtumo.


## Ar reikėtų interneto  tiekėjams neleisti valdyti savo tinklus? {#shouldnt-internet-providers-be-allowed-to-manage-their-networks}

## Be abejo, interneto  tiekėjams reikėtų leisti valdyti savo tinklus. Tačiau tai turi vykti taip, kad nebūtų daroma skirtumo, kokį turinį, taikomąsias programas ar paslaugas internete naudoji tu ar kiti. [Tai įmanoma](https://tools.ietf.org/html/rfc6057) ir remiama pasitelkus [išsamias analizes](http://apps.fcc.gov/ecfs/document/view?id=60001032169).

Alternatyva yra tokia: interneto  tiekėjai klasifikuoja duomenų paketus pagal savo pačių sukurtus kriterijus. To pasekmė – kai kurios taikomosios programos sulėtėja, o kai kurios pagreitėja. Tai gali būti grindžiama techniniais paslaugos reikalavimais (pavyzdžiui, jautrumas arba svyravimai perdavimo laiku ) arba dėl funkcionalumo, kurį siūlo tarnyba savo vartotojams (telefonija, video arba muzikos srautai, žaidimai ir kt.). Šis antrasis požiūris vadinamas klasėmis paremta duomenų srauto vadyba. Bet kadangi užkoduotų duomenų negalima klasifikuoti, viena iš šio požiūrio rizikų yra tai, kad užkoduoti duomenys automatiškai nukreipiami į „šliaužiančią juostą“ (jei ji nėra iš stambaus paslaugų teikėjo, kurio atveju galima atspėti perduodamų duomenų tipą). Jei tokiu būdu sukuriamos paskatos prieš kodavimą, tai, be abejo, yra blogai duomenų apsaugai, ir jei užkoduoti duomenys iš smulkių paslaugų teikėjų yra specialiai lėtinami, tai toks veikimas pažeidžia konkurenciją.

Todėl mes galime teigti, kad klasėmis paremtas duomenų srauto valdymas

-    yra ne toks skaidrus kaip priemonės, kurios nepriklauso nuo naudotų taikomųjų programų, nes vartotojai nesužino, kad specialusis jų turinys ir jų naudoti duomenys yra klasifikuojami;

-    labiau diskriminuoja nei nuo taikomųjų programų nepriklausančios priemonės, kadangi yra klaidingo taikomųjų programų klasifikavimo rizika, kadangi vyksta užkoduotų duomenų srauto diskriminacija ir kadangi egzistuoja konkurenciją pažeidžiančių praktikų galimybė;

-    yra mažiau proporcingas nei nuo taikomųjų programų nepriklausančios priemonės, nes šios visada reiškia mažesnius įsikišimus ir yra geresnės vartotojų pasirinkimo laisvei.


## Koks yra SaveTheInternet.eu tikslas dėl duomenų srauto valdymo? {#what-is-the-goal-of-savetheinterneteu-when-it-comes-to-traffic-management}

[Reglamente](http://eur-lex.europa.eu/legal-content/EN/TXT/?uri=CELEX:32015R2120) yra aiški, trijų dalių hierarchija, susijusi su duomenų srauto valdymu: Ši turi būti nustatyta aiškiomis, privalomomis taisyklėmis ([žr. 3 str.(3) 1 – 3 punktai](http://eur-lex.europa.eu/legal-content/EN/TXT/?uri=CELEX:32015R2120#d1e445-1-1)). Interneto  tiekėjai privalo visuomet iš pradžių bandyti savo tinklo problemą spręsti priemonėmis, nepriklausančiomis nuo taikomųjų programų, t.y. priemonėmis, kurios nepriklauso nuo specifinių turinio, taikomųjų programų, paslaugų ar įrangos savybių. Tik tada, kai visos nuo taikomųjų programų nepriklausomos priemonės yra išsemtos, ir jos nepadėjo išspręsti problemų, interneto  tiekėjai gali imtis klasėmis paremtų priemonių.

Duomenų srauto valdymas yra būtinas, siekiant pašalinti tinklo perkrovą ir užtikrinti tinklo  integralumą ir saugumą. Tačiau duomenų srauto valdymui (taip pat kaip ir kontrolei) iš turimų priemonių būtina pasirinkti tik tas, kuriose mažiausia kišimosi, ir jos turėtų būti naudojamos tik vienam specifiniam tikslui ir tik ribotam laikui, ir tik tada, jei tai iš tiesų yra būtina, siekiant legitimaus tikslo.


## Kokiomis aplinkybėmis interneto  tiekėjas gali valdyti savo tinklą? {#when-can-a-provider-start-managing-its-network}

Remiantis [reglamentu](http://eur-lex.europa.eu/legal-content/EN/TXT/?uri=CELEX:32015R2120) interneto  tiekėjai gali įvesti duomenų srauto valdymą, jei iš tiesų yra faktinė tinklo perkrova arba jie norėtų sušvelninti būsimą tinklo perkrovą. Reguliavimo institucijos turėtų aiškiau apibrėžti antrąją sąlygą, siekiant išvengti, kad tinkluose nuolat būtų taikomas duomenų srauto valdymas, net jei tam nėra tikro poreikio.

Mes manome, kad ši antra galimybė turėtų būti leistina tik tada, jei šalia duomenų kiekio tam tikrame tinklo mazge (pvz., klientų skaičius, kurie susieti tinklo elemente), yra kiti indikatoriai. Visuomet turi būti konkretus ir aktualus poreikis duomenų srauto valdymui.


# Nulinis reitingas {#what-is-zero-rating}


## Ką reiškia nulinis reitingas?

Nulinis reitingas yra verslo modelis, kai tam tikros taikomosios programos arba tam tikros paslaugos duomenys neįskaitomi į kliento mėnesinį duomenų limitą. Nulinis reitingas apdoroja įvairius duomenų ryšius įvairiais būdais, kad tam tikri ryšiai galėtų būti siūlomi už vieną kainą, o kiti – už kitą. Nors tai yra nukrypimas nuo „klasikinių“ tinklo neutralumo pažeidimų, praktikoje tai yra tas pats, kadangi interneto  tiekėjas tokiu būdu gali daryti įtaką, kokias taikomąsias programas ir paslaugas naudoti, o kokias – ne.


## Kodėl nulinis reitingas yra problemiškas? {#why-is-zero-rating-a-problem}

Šiame verslo modelyje tavo interneto  tiekėjas gali kontroliuoti, kokias paslaugas tu naudoji ar naudosi ateityje. Kiekvienas konkurentas, susiduriantis su taikomosios programos ar paslaugos nuliniu reitingu, patiria didelį konkurencinį nuostolį, kadangi reikia papildomai mokėti, jei nori nekliudomai naudoti taikomąją programą ar paslaugą. Šią žalą ypač patiria startuoliai ir mažos bei vidutinės įmonės.

Nulinis reitingas yra svarbus pateisinimas mažoms viršutinėms apimties riboms (limitai išsiųsti arba atsisiųsti). Interneto  tiekėjai norėtų suteikti tau paskatų, kad tu naudotum jų arba jų partnerių interneto paslaugas. Jei interneto  tiekėjai turi teisę neįtraukti šių pasirinktų paslaugų į savo apimties ribų apskaičiavimus, jie turi geresnį pasiteisinimą ir toliau šiuos limitus nustatyti veikiau žemesnius, kad jie kainos požiūriu išlaikytų tvirtas pozicijas konkurentų atžvilgiu. Nesant nulinio reitingo šios įmonės galėtų pasiūlyti tau didesnius duomenų kiekius, kad tu galėtum laisvai pasirinkti, kaip juos naudosi. Yra gerai dokumentais paremtų pavyzdžių [Nyderlanduose](http://dfmonitor.eu/downloads/Banning_zerorating_leads_to_higher_volume_caps_06022015.pdf) ir [Slovėnijoje](http://blog.caf.si/2015/02/another-win-for-net-neutrality-advocates-in-slovenia-akos-issues-new-decisions-limiting-zero-rating.html), kur dėl griežtesnių tinklo neutralumo įstatymų, draudžiančių nulinį reitingą, mobilaus ryšio teikėjai padvigubino savo apimčių ribas.


## Ar aš iš tikrųjų gausiu ką nors už dyka, jei naudosiu nulinio reitingo tarifą ? {#am-i-really-getting-something-for-free-when-i-use-a-zero-rating-programme}

Iš pirmo žvilgsnio iš tiesų gali atrodyti, tarsi tu kažką gauni nemokamai. Tačiau šis įspūdis apgaulingas: faktiškai apribojama tavo pasirinkimo laisvė internete ir tavo interneto  tiekėjas tampa vartininku. Kaip pavyzdį galima paminėti „free-Basics“ pasiūlymą iš feisbuko: Kodėl feisbukas turėtų nuspręsti, kokias paslaugas ir taikomąsias programas tu gali naudoti? Kokia yra ekonominė feisbuko paskata siūlyti tokius dalykus? Ar tai iš tiesų nemokama? Atsakymas yra NE, o nulinis reitingas turės padarinių tavo saugumui, tavo duomenų apsaugai ir konkurencingumo situacijai rinkoje.


## Kaip nulinis reitingas gali atsiliepti interneto paslaugų tiekėjams ir interneto įvairovei ? {#how-can-zero-rating-affect-providers-of-online-services-and-the-diversity-of-the-internet-ecosystem}

Nulinių reitingų susitarimai Europoje beveik visada sudaromi su didelėmis interneto firmomis kaip Facebook arba Spotify. Tai dažnai būna abipusės ekskliuzyvinės sutartys, t.y. turinio teikėjas prisiriša prie vienintelio interneto  tiekėjo atitinkamoje šalyje ir atvirkščiai.

Nulinis reitingas yra blogai kliento pasirinkimo laisvei, nes jis yra katastrofiškas interneto ekonomikai. Jis padeda tik didelėms įmonėms sutvirtinti savo rinkos poziciją ir pašalinti konkurentus. Mes tai jau stebime muzikos srautų rinkoje, kur vartotojų pasirinkimo laisvė dėl tokių ekskliuzyvinių nulinio reitingo pasiūlymų yra gerokai sumažėjusi.

Užuot paprasčiausiai pardavę interneto prieigą, interneto  tiekėjai norėtų vis daugiau tiesiogiai parduoti tau internetu turinį, taikomąsias programas ir paslaugas, kurias siūlo jie patys arba jų partneriai. Įsiterpdami kaip tarpininkai, interneto  tiekėjai mėgina užsidirbti dvigubai. Iš pradžių tu sumoki už savo interneto prieigą. Po to turinį, paslaugas ir taikomąsias programas siūlančios firmos sumoka, kad gautų prieigą prie interneto  tiekėjo klientų duomenų bazės, taip pat ir prie tavęs.

## Koks yra SaveTheInternet.eu tikslas dėl nulinio reitingo? {#what-is-the-goal-of-the-savetheinterneteu-campaign-when-it-comes-to-zero-rating}

Nulinis reitingas yra akivaizdus tinklo neutralumo taisyklių laužymas ir todėl turi būti uždraustas. Ši praktika prieštarauja konkurencijai ir pažeidžia tavo laisvę pasiekti taikomąsias programas, paslaugas ir turinį, kurio tu pageidauji, taip pat pažeidžia turinio ir taikomųjų programų teikėjų laisvę teikti savo pasiūlymus visuose tinkluose be apribojimų (kaip to reikalauja [ES reglamento 3(1) str.](http://eur-lex.europa.eu/legal-content/EN/TXT/?uri=CELEX:32015R2120) . ES reglamentas draudžia interneto ir turinio teikėjams siūlyti tokias paslaugas, kurios riboja tavo kaip galutinio vartotojo ar turinio teikėjo teises [plg. reglamento 3(2) str. )](http://eur-lex.europa.eu/legal-content/EN/TXT/?uri=CELEX:32015R2120#d1e445-1-1).

Jei viršijus apimties ribą nulinio reitingo pasiūlymai yra vis dar pasiekiami, o likusi interneto dalis blokuojama arba apribojama, tai yra aiškus kitų reglamento nuostatų, užtikrinančių tinklo neutralumą, pažeidimas.



# Skaidrumas

## Kokios naudos galime tikėtis iš naujųjų tinklo neutralumo taisyklių? {#what-benefits-can-we-expect-with-the-new-net-neutrality-rules}

Esama daug palankių pasekmių [Europos reglamentas dėl tinklo neutralumo](http://eur-lex.europa.eu/legal-content/EN/TXT/?uri=CELEX:32015R2120). Skaidrumo srityje pranašumas yra tai, kad interneto  tiekėjai privalo savo sutartyse nurodyti, koks yra minimalus, vidutinis ir maksimalus kiekvienos interneto prieigos diapazonas, o ne vien tik teorinį maksimumą. Europos elektroninių ryšių reguliuotojų institucijos (BEREC) komisija turės išaiškinti, kaip reikia apskaičiuoti šias vertes ir ką daryti, jei jungtį dalijasi keletas vartotojų.


## Kokio pobūdžio skaidrumo galima tikėtis iš taisyklių? {#what-type-of-transparency-can-be-expected-with-the-new-rules}

[Reglamentas](http://eur-lex.europa.eu/legal-content/EN/TXT/?uri=CELEX:32015R2120) įpareigoja interneto  tiekėjus atskleisti visas duomenų srauto valdymo priemones. Dabar reguliavimo institucijoms reikia nurodymų, ką tai turėtų reikšti praktikoje.



# Kiti klausimai

## Kaip atrodo tinklo neutralumas kitose pasaulio šalyse? {#how-is-net-neutrality-dealt-with-in-other-parts-of-the-world}

Griežtos tinklo neutralumo taisyklės taikomos JAV, Kanadoje ir Čilėje. Itin aktualus yra Indijos pavyzdys, kur neseniai įvestos griežtos nulinio reitingo taisyklės. Daugiau informacijos apie padėtį kitose pasaulio šalys galima rasti [This Is Net Neutrality](https://www.thisisnetneutrality.org/#map).

Kitose šalyse taip pat vyksta „SaveTheInternet“ kampanijos. Keletas pavyzdžių:

-    [JAV](http://www.savetheinternet.com/sti-home)

-    [Indija](http://www.savetheinternet.com/sti-home)


## Kaip aš galėčiau padėti? {#how-can-i-help-you}

Yra keletas galimybių padėti SaveTheInternet.eu:

<i class="fa fa-long-arrow-right"></i>    Paskleisk šią žinią! Pakalbėk su savo draugais apie šią kampaniją, apie tinklo neutralumą, ir kodėl yra svarbu veikti dabar. Tik tada, kai pasigirs daugiau atskirų balsų, pavyks apginti interneto teises ir laisves.

<i class="fa fa-long-arrow-right"></i>    Išversk šį tinklapį į savo kalbą! Savo darbą gali perduoti per [Save The Internet on Github]. (https://github.com/netzfreiheit/STI-UI)

<i class="fa fa-long-arrow-right"></i>    Prisijunk prie mūsų! Jei esi dalis kurios nors organizacijos ir norėtum prisijungti prie SaveTheInternet.eu, parašyk mums šiuo adresu [info@savetheinternet.eu](mailto:info@savetheinternet.eu)

<i class="fa fa-long-arrow-right"></i>    Pranešk apie tinklo neutralumo pažeidimus [Respect My Net](https://respectmynet.eu/)

<i class="fa fa-long-arrow-right"></i>    Paaukok mums pinigų! Jei norėtum pervesti auką organizacijoms, nurodytoms SaveTheInternet.eu bakstelk [čia].

Ar dar turi kitų šaunių ir kūrybiškų idėjų? Keipkis į mus šiuo adresu [info@savetheinternet.eu](mailto:info@savetheinternet.eu)

{{ END FAQ }}
