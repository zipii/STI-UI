{{ BEGIN FAQ NAVIGATION }}
{{ BEGIN NAVIGATION }}
{: .navigation__sections}
- [SEND MESSAGE](../#send-a-message)
- [INFORMATION](../#info)
- [FAQ](#)
{{ END NAVIGATION }}
{{ END FAQ NAVIGATION }}

{{ BEGIN FAQ }}
# ЧЕСТО ЗАДАВАНИ ВЪПРОСИ

## Мрежова неутралност

- [Какво е мрежова неутралност?](#what-is-net-neutrality){: data-scroll="true"}
- [Как мрежовата неутралност влияе на мен и на моя живот?](#how-does-net-neutrality-influence-me-and-my-life){: data-scroll="true"}
- [Как стигнахме дотук? Какво се случи в ЕС?](#how-did-we-end-up-here-what-happened-in-the-eu){: data-scroll="true"}
- [Кой е ангажиран с този дебат в Европа?](#who-is-involved-in-the-debate-in-europe){: data-scroll="true"}
- [Кой стои зад SaveTheInternet.eu?](#who-is-behind-savetheinterneteu){: data-scroll="true"}

## Управление на трафика
- [Какво представляват специализираните услуги?](#what-are-specialised-services){: data-scroll="true"}
- [Кои са примерите за услуги, които не са специализирани услуги?](#what-are-examples-of-services-that-are-not-specialised-services){: data-scroll="true"}
- [Каква защита има против злоупотребата със специализирани услуги?](#what-safeguards-are-in-eu-law-to-deal-with-specialised-services){: data-scroll="true"}
- [Какво трябва да се подобри в тези защитни мерки и защо е важно?](#what-is-required-to-strengthen-the-safeguards-on-specialised-services-and-why-is-this-important){: data-scroll="true"}

## Управление на трафика
- [Какво е управление на трафика?](#what-is-traffic-management){: data-scroll="true"}
- [Защо трябва да ме е грижа за управлението на трафика?](#why-should-i-care-about-traffic-management){: data-scroll="true"}
- [Не трябва ли на интернет доставчиците да е позволено да управляват мрежите си?](#shouldnt-internet-providers-be-allowed-to-manage-their-networks){: data-scroll="true"}
- [Каква е целта на SaveTheInternet.eu по отношение на управлението на трафика?](#what-is-the-goal-of-savetheinterneteu-when-it-comes-to-traffic-management){: data-scroll="true"}
- [Кога може един доставчик да започне да менажира мрежата си?](#when-can-a-provider-start-managing-its-network){: data-scroll="true"}

## Нулева тарифа
- [Какво представлява нулевата тарифа?](#what-is-zero-rating){: data-scroll="true"}
- [Защо нулевата тарифа е проблем?](#why-is-zero-rating-a-problem){: data-scroll="true"}
- [Настина ли получавам нещо безплатно с нулевата тарифа?](#am-i-really-getting-something-for-free-when-i-use-a-zero-rating-programme){: data-scroll="true"}
- [Как нулевата тарифа влияе на доставчиците на услуги на разнообразието в интернет?](#how-can-zero-rating-affect-providers-of-online-services-and-the-diversity-of-the-internet-ecosystem){: data-scroll="true"}
- [Каква е целта на кампанията?](#what-is-the-goal-of-the-savetheinterneteu-campaign-when-it-comes-to-zero-rating){: data-scroll="true"}

## Прозрачност
- [Какви ползи можем да очакваме от новите правила за мрежовата неутралност?](#what-benefits-can-we-expect-with-the-new-net-neutrality-rules){: data-scroll="true"}
- [Какъв тип прозрачност можем да очакваме от новите правила?](#what-type-of-transparency-can-be-expected-with-the-new-rules){: data-scroll="true"}

## Други
- [Как се третира мрежовата неутралност на други места по света?](#how-is-net-neutrality-dealt-with-in-other-parts-of-the-world){: data-scroll="true"}
- [Как мога да помогна?](#how-can-i-help-you){: data-scroll="true"}



# Мрежова неутралност

## Какво е мрежова неутралност?  {#what-is-net-neutrality}

Мрежова неутралност е принципът, по който доставчиците на интернет пренасят данни без да правят разлика на база източник, дестинация и тип на данните. Това означава, че мрежовата неутралност забранява на телекомите да възпрепятстват или влошават качеството на съдържанието, приложенията или услугите.

Мрежовата неутралност ви гарантира свободата онлайн да достъпвате и разпространявате информацията, която искате. Този основополагащ принцип осигурява откритостта, иновацията, конкуренцията и разнообразието на интернет.


## Как мрежовата неутралност влияе на мен и на моя живот? {#how-does-net-neutrality-influence-me-and-my-life}

Без мрежовата неутралност…

1. Бихте плащали повече за по-малко интернет и доставчикът ви би се превърнал в пазач на входа между вас и онлайн услугите и приложенията, които харесвате.

2. Новите готини уебсайтове и изобретения не биха били толкова бързи и достъпни, колкото големите утвърдени щатски уебсайтове. Те може дори да не оцелеят достатъчно дълго, за да добият популярност.

3. Икономиката и старт-ъпите ще пострадат. В условия на мрежова неутралност всеки може да измисли нова услуга без да иска разрешение и още от първия ден да се възползва от глобалната неутрална инфраструктура. Ако изгубим тази свобода, губим много от огромния икономически успех на цифровата икономика и от свободата си да избираме като потребители и да общуваме като граждани.

4. Интернет би станал по-бавен. Изследванията показват, че ако на интернет доставчиците се позволи да продават конкурентно предимство на няколко уебсайта, те биха имали стимул да направят целия останал интернет по-бавен за всеки друг. Дори и да изглежда, че получавате нещо на сметка, в действителност ще имате по-малко алтернативи и по-ниски лимити за теглене, които ви остават за ползване на истински интернет.

[Как лимитите вредят на потребителите и иновацията](https://www.newamerica.org/oti/artificial-scarcity/)

[Как нулевата тарифа навреди на нидерландските потребители](http://dfmonitor.eu/downloads/Banning_zerorating_leads_to_higher_volume_caps_06022015.pdf) 

[Нулево тарифиране в Словения](http://blog.caf.si/2015/02/another-win-for-net-neutrality-advocates-in-slovenia-akos-issues-new-decisions-limiting-zero-rating.html) 


## Как стигнахме дотук? Какво се случи в ЕС? {#how-did-we-end-up-here-what-happened-in-the-eu}

Повечето организации, стоящи зад тази кампания, се борят за мрежова неутралност още от 2008 година. По време на дебата нарушенията на принципа на мрежовата неутралност в интернет видимо зачестиха. Първият голям успех дойде, когато регулаторът в САЩ утвърди правила за защита на интернет от някои видове мрежова дискриманация. Последваха го други държави, в които бяха приети закони или правила в защита на свободния и отворен инетрнет. Сред тях са Чили, Нидерландия, Словения, Индия и Канада.

На ниво Европейски съюз напредъкът по досието се оказа много бавен. Чак на 11 септември 2013 година Европейската комисия предложи европейски закон за мрежовата неутралност. Това предложение обаче съдържаше няколко опасни „вратички“, позволяващи на доставчиците на интернет да заобиколят правилата за мрежова неутралност. Например, чрез провизия, наречена „Специализирани услуги“, на доставчиците се разрешаваше да предлагат дикриминативен приоритетен достъп. Друга част от текста щеше да разреши блокиране на уебстраници, програми и съдържание – нещо застрашаващо свободата на словото.

За щастие, Европейският парламент затвори тези „вратички“ и на 3 април 2014 година гласува за ясни и обвързващи правила за мрежова неутралност. Кампанията SaveTheInternet.eu тогава беше един от ключовите инструменти, помогнали да обърнем посоката на текста.

Следващата стъпка в заканодателния процес е Съветът, където на правителствата на страните-членки им отне повече от година да стигнат до обща позиция. Те предложиха нов текст, отварящ първоначалните „вратички“ и дори създаващ нови „дупки“ в закона. Ако беше прието, предложението на Съвета щеше да позволи платени „бързи платна“, ценова дискриминация и произволно блокиране на легално съдържание.

За да се стигне до някакъв вид компромис между Европейския парламент и правителствата на страните-членки, в Съвета беше започнат неформален процес наречен „триалог“, в който участваше и Европейската комисия. По време на поредна сесия на тези неформални и непрозрачни преговори, в 2 часа през нощта беше постигнато политическо споразумение. Компромисът е по-добър от първоначалното предложение на Комисията, но доста по-слаб от гласуваното от Европейския парламент. Но това, изненадващо, дори не беше краят на процеса. Някои провизии на Регулацията са нарочно написани неясно и оставени за доуточнение от [Европейската служба на регулаторите на електронни съобщения](http://europa.eu/about-eu/agencies/regulatory_agencies_bodies/policy_agencies/berec/index_bg.htm) и националните ѝ членове. В България това е [Комисията за регулиране на съобщенията](http://www.crc.bg/).


## Кой е ангажиран с този дебат в Европа? {#who-is-involved-in-the-debate-in-europe}

В момента регулаторите са обект на масиран лобизъм от страна на телекомуникационните компании, които искат да запазят и разширят дискриминационните си бизнес модели; и от страна на производителите на оборудване, които искат да продават повече мрежово оборудване, осъществяващо наблюдението на трафика на данни.

На страната на мрежовата неутралност ще видите най-вече гражданското общество и потребителските огранизации, както и старт-ъпите, обществените медии, библиотеките и университетите.

Но определящият фактор в повечето дебати за мрежовата неутралност е аудиторията, или с други думи – вие. Ако достатъчно много хора са ангажирани с този дебат, ние ще имаме числено превъзходство пред лобистите против мрежовата неутралност, добрите ни аргументи ще бъдат чути и ще победим.


## Кой стои зад SaveTheInternet.eu? {#who-is-behind-savetheinterneteu}

SaveTheInternet е съвместна кампания на 12 европейски НПО, които работят за защита на гражданските свободи в интернет. Тази кампания има за цел да свърже хората с хората вземащи решения при изготвянето на регулацията на ЕС за мрежовата неутралност. Кампанията стартира на конференцията 30c3 през декември 2012 година и оттогава се обновява, следвайки законотворческия и регулаторния процес.

Ако сте част от организация и искате да станете наш поддръжник и да помогнете информацията да се разпространява, моля, свържете се с нас на [info@savetheinternet.eu](mailto:info@savetheinternet.eu).


# Специализирани услуги {#what-are-specialised-services}


## Какво са специализираните услуги?

Специализирана услуга е всяка услуга в интернет, на която доставчикът придава допълнително качество. Според Регулацията, такива оптимизации трябва да са обективно нужни, за да съществува електронната услуга. Доставчикът на интернет трябва същевременно да гарантира, че мрежата разполага с достатъчно капацитет, за да не се влоши интернет връзката. В кои случаи такава „специализирана услуга“ е оправдана, се определя от националните регулатори. Накратко, тези услуги не могат да бъдат използвани за предоставяне на по-бърза връзка към услуга, иначе достъпна в интернет.


## Кои са примерите за услуги, които не са специализирани услуги? {#what-are-examples-of-services-that-are-not-specialised-services}

Истинските специализирани услуги не се намират в интернет. Може понякога да използват същата технология и архитектура, но изискват качество и сигурност, които не са възможни в глобалния интернет. Такива услуги са: наети линии за високачествени телевизионни продукции, връзки между банки и в бъдеще медицински услуги като дистанционни операции.

Проблемът е в съществуващата в момента възможност услуги, достъпни през интернет, да се прекласифицират като специализирани. В един такъв сценарий, големи компании биха могли да гарантират приоритетност за своите услуги, което би им дало предимство, подронващо отворения и честен пазар и избора на потребителя.


## Каква защита има против злоупотребата със специализирани услуги? {#what-safeguards-are-in-eu-law-to-deal-with-specialised-services}

[Регулацията](http://eur-lex.europa.eu/legal-content/BG/TXT/?uri=CELEX:32015R2120) съдържа пет защитни мерки против злоупотребата със специализирани услуги:

1. Доставчиците на интернет не могат да приоритизират специализирани услуги над идентични или сходни услуги, достъпни в интернет.

2. Специализираните услуги трябва да бъдат оптимизирани, за да гарантират специфично качество, необходимо за функционирането на съдържанието/програмата/услугата.

3. Специализираните услуги не могат бъдат използвани като заместител на достъпа до интернет.

4. Специализираните услуги могат да бъдат предлагани само кагато мрежата има достатъчно капацитет, за да бъдат предлагани допълнително към интернет достъпа.

5. Специализираните услуги не могат да бъдат доставяни, ако вредят на качеството на интернет връзката.



## Какво трябва да се подобри в тези защитни мерки и защо е важно? {#what-is-required-to-strengthen-the-safeguards-on-specialised-services-and-why-is-this-important}

Новите специализирани услуги трябва да отговарят на всичките пет изисквания, за да бъдат допуснати до пазара от националния регулатор. Ако тази проверка се прави само в следствие на получено оплакване или иск, би отнело години преди тази дискриминативна или нелегална практика бъде преустановена. В този дълъг период доминиращите фирми на пазара биха имали нечестно предимство, което би им позволило да преборят конкуренцията.

Оптимизирането на дадена услуга трябва да е обективно необходимо за съществуването ѝ. Ако подобна услуга съществува вече в интернет, тогава регулаторите не трябва да разрешават класификацията ѝ като специализирана.


# Управление на трафика {#what-is-traffic-management}


## Какво е управление на трафика?

Управлението на трафика позволява на интернет доставчиците да управляват трафика на данни в своите мрежи. За целта доставчикът може да зададе приоритет на определени съобщения за сметка на други. При съществуващата регулация тази практика е позволена, ако е основателна, прозрачна, недискриминативна и пропорционална. Управлението на трафика трябва да бъде временно и – следователно – да не съставлява стандартна част от конфигурационните настройки на мрежата. Също, като общо правило се приема, че управлението на трафика трябва да третира всички приложения еднакво и може да разграничава отделните категории трафик само при много ограничени условия.


## Защо трябва да ме е грижа за управлението на трафика? {#why-should-i-care-about-traffic-management}

Управлението на трафика влияе върху ежедневното ви преживяване в интернет. Когато видеото ви в Netflix буферира до безкрай, телефонната ви връзка по интернет постоянно се разпада или не можете да си изиграете играта онлайн, възможна причина може да е предприето управление на трафика от страна на вашия интернет доставчик.

Ако правилата на ЕС се нарушават, онлайн услугите, които искате да ползвате, могат да бъдат забавени до степен да станат неизползваеми, докато други конкурентни на тях услуги, подпомагани от вашия доставчик, могат да продължават да функционират както трябва.

Управлението на трафика никога не бива да се намесва в свободата ви като краен потребител или като доставчик на онлайн услуги. Ролята на интернет доставчика е да максимално управлява мрежата си за всички услуги равноправно, но не и да взема решения относно важността, интегритета и законосъобразността на интернет съдържанието, услугите или приложенията, до които вие искате да имате достъп.

## Не трябва ли на интернет доставчиците да е позволено да управляват мрежите си? {#shouldnt-internet-providers-be-allowed-to-manage-their-networks}

Разбира се, че интернет доставчиците трябва да имат право да управляват мрежите си. Обаче това трябва да се случва по начин, който не прави разграничение на база съдържанието, приложението и услугите, които вие или другите интернет потребители използвате. Това е осъществимо и се подкрепя от детайлен анализ.

Алтернативата е интернет доставчикът да класифицира пакетите данни на база на критерии, които сам си определи, което води до това някои приложения да бъдат изкуствено забавяни, а други – изкуствено ускорявани. Това може да стане на базата на технически изисквания към услугата (чувствителност към забавяне, чувствителност към трептене) или на базата на функционалности, които услугата предлага на потребителя (телефония, стриймване на видео или музика в реално време, игри и др.). Този втори подход се нарича класифицирано управление на трафика. Тъй като трафикът на криптирани данни не може да бъде класифициран, един от рисковете при този подход е, че такива данни автоматично биват „пускани“ по „бавната лента“ (освен ако не идват от голям доставчик, когато за типа на данните може да се направи съответното предположение). Отнемането на стимулите за криптиране е очевидно лошо по за защитата на личните данни, а намаляването на скоростта на криптираните данни от малки доставчици убива конкуренцията.

Затова можем да обобщим, че мерките за класифицирано управление на трафика са:

    -По-малко прозрачни от приложно независимите мерки, тъй като крайният потребител не знае как биха били класифицирани услугите и съдържанието, които конкретно той използва;

    -По-дискриминативни от приложно независимите мерки, защото съществува риск от неправилно класифициране на приложенията, от дискриминация по отношение на криптирания трафик и допускане на анти-конкурентно поведение;

    -По-непропорционални от приложно независимите мерки, които винаги ще бъдат по-добри и ще осъществяват по-малка намеса в избора на потребителя.



## Каква е целта на SaveTheInternet.eu по отношение на управлението на трафика? {#what-is-the-goal-of-savetheinterneteu-when-it-comes-to-traffic-management}

[Регулацията](http://eur-lex.europa.eu/legal-content/BG/TXT/?uri=CELEX:32015R2120) задава ясна тристепенна йерархия в управлението на трафика, която трябва да бъде съблюдавана при ясни и задължителни правила, виж Член 3(3), параграфи 1 до 3. Интернет доставчикът трябва винаги да опита да разреши настъпил проблем в мрежата си, използвайки приложно независими мерки, т.е. мерки, които не зависят от конкретните характеристики на съдържанието, приложенията, услугите или устройствата. Ако приложно независимите мерки бъдат изчерпани и проблемът не може да бъде решен с тях, е позволено на доставчика да прибегне до мерки, базирани на класификация на трафика.

Управлението на трафика е необходимо за предотвратяване на конгестията и осигуряване целостта и сигурността на мрежата. Но, както и подслушванията, управлението на трафика трябва да използва само онези налични средства, които водят до най-малко вмешателство, само при специфични случаи и само за ограничен период от време, когато са безусловно необходими за постигането на дадена законосъобразна цел.


## Кога може един доставчик да започне да менажира мрежата си? {#when-can-a-provider-start-managing-its-network}

Според Регулацията, интернет доставчиците могат или да започнат да управляват мрежата си при възникнал случай на задръстване, или в случаи, когато се прави опит тя да бъде блокирана (т.е. предстои да се случи задръстване). Вторият вариант трябва да бъде ясно описан от националните регулатори, за да се предотврати ситуация, в която доставчиците умишлено менажират мрежата си, дори когато това не е нужно.

Ние настояваме вторият вариант да бъде позволен само когато има и други индикатори освен количеството данни, преминаващи пред даден мрежов хъб. Винаги трябва да има конкретна и актуална нужда за менажирането на мрежата.


# Нулева тарифа {#what-is-zero-rating}


## Какво е нулева тарифа?

Нулевата тарифа е пазарна практика, в която достъпът до и обменът на данни с определени уебстраници или приложения не се отчитат в месечното потребление на абоната. Резултатът от нулевото тарифиране е, че достъпът до една част на интернет се таксува различно. Технически, нулевата тарифа се различава от другите нарушения на мрежовата неутралност, но на практика е идентична практика, позволяваща на доставчика да дава предимство на едни услуги над други.


## Защо нулевата тарифа е проблем? {#why-is-zero-rating-a-problem}

С тази практика Вашият интернет доставчик получава контрол над това кои услуги ползвате или ще ползвате. Конкуренция (най-вече от страна на стартъпи и малки и средни предприятия) на услуги, предлагани с нулева тарифа, е възпрепятствана, защото достъпът до нея е предварително по-скъп.

Нулевата тарифа е основната причина за ниските месечни лимити за пренос на данни. Доставчиците на интернет се надяват, че потребителите ще свикнат да използват услугите, предлагани извън тези лимити, които са или собственост на оператора, или на негов партньор. В повечето случаи би било технически и финансово безпроблемно пакетите с данни да са по-големи и потребителят свободно да избира коя услуга ще ползва. В двете европейски държави, които въведоха силни правила за мрежова неутралност, размерът на мобилните интернет пакети беше почти веднага удвоен.


## Настина ли получавам нещо безплатно с нулевата тарифа? {#am-i-really-getting-something-for-free-when-i-use-a-zero-rating-programme}


На пръв поглед така изглежда. Но всъщност нулевото тарифиране ограничава свободата на избор и доставчикът на интернет се позиционира като пазач на входа, с възможност да определя кои страници и услуги ще ползват неговите потребители. Да погледнем например инициативата на Фейсбук, наречена Free Basic. Защо Фейсбук да решава кои приложения и услуги имате право да ползвате? Каква е икономическата мотивация на Фейсбук да предлага такава услуга? И наистина ли ви излиза? Отговорът е, не. Нищо не е безплатно. Нулевата тарифа има последствия за сигурността и личните данни на потребителите, както и за конкуренцията на пазара.


## Как нулевата тарифа влияе на доставчиците на услуги на разнообразието в интернет? {#how-can-zero-rating-affect-providers-of-online-services-and-the-diversity-of-the-internet-ecosystem}

Нулевите тарифи в Европа са почти винаги сделки с големи интернет компании като Фейсбук или Spotify. Тези сделки обикновено са екслузивни, което означава, че операторът се обвързва само с един доставчик на определена услуга.

Нулевата тарифа вреди на избора на потребителите, защото застрашава конкуренцията, която е в основата на екосистемата в интернет. Тя помага на водещите играчи да циментират пазарната си позиция. Тази тенденция вече се наблюдава на пазара на онлайн стрийминг на музика.

## Каква е целта на кампанията?  {#what-is-the-goal-of-the-savetheinterneteu-campaign-when-it-comes-to-zero-rating}

Нулевата тарифа е явно нарушение на правилата за мрежова неутралност и следователно трябва да бъде забранена. Тази практика е вредна за конкуренцията и ограничава ефективно потребителския избор. Според Член 3(1) на [Регулацията](http://eur-lex.europa.eu/legal-content/BG/TXT/?uri=CELEX:32015R2120), доставчиците на съдържание и приложения са свободни да ги предлагат без ограничения във всички мрежи. Регулацията също така забранява услуги, които ограничават правата на потребителите или на доставчиците на съдържание (Член 3(2)). Тези параграфи са нарушени с практиката на нулевото тарифиране.



# Прозрачност

## Какви ползи можем да очакваме от новите правила за мрежовата неутралност? {#what-benefits-can-we-expect-with-the-new-net-neutrality-rules}

Много са ползите, които имаме благодарение на Регулацията на ЕС за мрежовата неутралност. По отношение прозрачността, една от тези ползи е изискването към интернет доставчиците да включат в договорите си с потребителите какви са минималната, средната и максималната честотни ленти на всеки тип връзка с интернет, вместо само максималната на теория стойност. Органът на европейските регулатори в областта на електронните съобщения (BEREC, Body of European Regulators for Electronic Communications) ще трябва да изясни как се изчисляват тези стойности и какво следва да се случи, ако връзката е споделена между повече от един потребител.


## Какъв тип прозрачност можем да очакваме от новите правила? {#what-type-of-transparency-can-be-expected-with-the-new-rules}

[Регулацията](http://eur-lex.europa.eu/legal-content/BG/TXT/?uri=CELEX:32015R2120) изисква интернет доставчиците да предоставят данни за всички мерки за управление на трафика, които влияят на интернет достъпа на потребителите им. Регулаторите в момента очакват да получат информация какво означава това на практика.



# Други

## Как се третира мрежовата неутралност на други места по света? {#how-is-net-neutrality-dealt-with-in-other-parts-of-the-world}

Строги правила за мрежовата неутралност има в САЩ, Канада и Чили. Най-скорошният пример е Индея, която наскоро прие стриктни регулации по отношение на нулевото тарифиране. За повече информация, посетете This Is Net Neutrality

Други страни също провеждат кампанията SaveTheInternet.

Ето някои от примерите:


-        [САЩ](http://www.savetheinternet.com/sti-home)

-        [Индия](http://www.savetheinternet.in/)


## Как мога да помогна? {#how-can-i-help-you}

Можете да участвате в кампанията SaveTheInternet.eu по много начини:

<i class="fa fa-long-arrow-right"></i>        Разпространете информацията! Кажете на приятелите си за тази кампания, за мрежовата неуталност и защо е важно да се действа сега. Само когато се чуе гласът на много хора, ние ще сме в състояние да защитим своите онлайн права и свободи.

<i class="fa fa-long-arrow-right"></i>        Помогнете с преведете уебсайта на своя език! Можете да го направите на [Save The Internet on Github](https://github.com/netzfreiheit/STI-UI) 

<i class="fa fa-long-arrow-right"></i>        Присъединете се към нас! Ако сте част от организация и искате да се включите институционално в SaveTheInternet.eu, моля, пишете ни на [info@savetheinternet.eu](mailto:info@savetheinternet.eu)

<i class="fa fa-long-arrow-right"></i>        Докладвайте за нарушения на мрежовата неутралност през [Respect My Net](https://respectmynet.eu/)

<i class="fa fa-long-arrow-right"></i>        Направете дарение! Ако искате да направите дарение за организациите, които стоят зад кампанията SaveTheInternet, моля, щракнете [ тук ] 

Имате други готини и креативни идеи? Моля, свържете се с нас на [info@savetheinternet.eu](mailto:info@savetheinternet.eu)

{{ END FAQ }}
